<!DOCTYPE html>
<html>
<head>
	<title><?php include 'title.php'?>: bloggen</title>
	<meta charset="utf-8">
	<link rel="stylesheet" type="text/css" href="css/hoveddesign.css">
	<link rel="stylesheet" type="text/css" href="css/grid.css">
	<link href="https://fonts.googleapis.com/css?family=Hanalei+Fill|Special+Elite&display=swap" rel="stylesheet">
</head>
<body>
	<?php include 'includevannrettmeny.php';?>
	<div class="ramme">
		
		<?php include 'header.php'?>
		
		<?php include 'blogg_includemeny.php';?>
		<div class="row content">
			<div class="col-8">
				<h2>Egenskapenes ontologiske natur</h2>
				<br>
				<p>
					Når vi ser opp på himmelen er det ikke merkelig å tenke at den er blå. Vi kan tilsvarende si at Sokrates er vis, og at jorda er rund, dog noen vil være uenige, og kanskje hevde at den derimot er flat. Men hva er selve det å være blå, det å være vis, eller det å være enten rund eller flat? Disse tingene som sies om noe annet, hva er de egentlig? Eller kanskje de ikke eksisterer, og at det å forsøke å finne ut av deres ontologiske natur bare er sludder og visvas? Vi vil fra nå av omtale ting som sies om noe annet, f. eks. det å være blå, vis, rund eller flat, som egenskaper eller former. Disse vil vi også bruke om hverandre. Ellers bruker ordene partikulære, gjenstander eller objekter om fysiske ting. Og med ting kan vi mene både egenskaper og/eller objekter, avhengig av konteksten. For å undersøke naturen til egenskapene skal vi rette øynene mot tre sentrale filosofer: Platon, Armstrong og Lewis, og så se om vi kan komme fram til en egen konklusjon.
				</p>
				<p>
					«One over many»-argumentet, presentert i Platons dialoger Parmenides og Republic, tar for seg egenskaper, eller «former», som Platon kaller dem, som fullt eksisterende, og en slags type transcendent enhet. I Parmenides(131-133) blir særlig dette med form som en enhet tatt opp, dette i form av en dialog mellom Sokrates og Parmenides. Her diskuteres det om hvordan to gjenstander kan være like: «‘[…] it is your view that, as you say, there are certain forms from which these other things, by getting a share of them, derive their names – as, for instance, they come to be like by getting a share of likeness […]?’ ‘It certainly is,’ Socrates replied.»  Det kommer altså fram at Sokrates mener at to objekter som har noe, la oss kalle dette noe F, til felles tar del i F-ness, eller formen F. Senere kommer utsagnet: «‘And isn’t there a compelling necessity for that which is like to partake of the same one form as what is like it?’ ‘There is’»  Med andre ord virker det nødvendig for det som er likt å ta del i samme egenskap, og dette er grunnen til at de har egenskapen. I Republic kommer det usansbare og utenforliggende ved egenskapene tydeligere fram, og hulelignelsen blir tilsynelatende brukt som en analogi til forholdet mellom former og partikulære: «The visible realm should be likened to the prison dwelling, and the light of the fire inside it to the power of the sun. […] In the knowable realm, the form of the good is the last thing to be seen, and it is reached only with difficulty.».  Det kan virke som om partikulære her blir sett på som uvirkelige, i hvert fall mer uvirkelige enn former, som ikke kan bli sett, men heller er noe man bare kan vite. Kort sagt ser former, eller egenskaper ifølge «one over many»-argumentet ut til å være transcendente, separate enheter som mapper til, eller gir opphav til, objekter.
				</p>
				<p>
					For så vidt er det også et dilemma innen «one over many»-argumentet, som hindrer oss i å komme fram til et klarere syn på egenskapene utover det som er nevnt. Nettopp måten formene er forbundet med partikulære kan virke problematisk. 
				</p>
				<p class="tab italic">
					‘So, being one and the same, it will be at the same time, as a whole, in things that are many and separate; and thus it would be separate from itself’ […] ‘So the forms themselves are divisible, Sokrates,’ he said, ‘and things that partake of them would partake of a part; no longer would a whole form, but only a part of it, be in each thing.’ 
				</p>
				<p>
					I dette sitatet fra Parmenides kommer det fram at hvis en form som en enhet er i alle tingene som tar del i den, betyr dette at samme form ville vært separert og spredt. Og hvis tanken heller var at formen er noe som blir delt ut til tingene som tar del i den, så vil ting som tar del i formen bare ta del i en del av formen, og ikke hele formen. Dette kan virke motsigende. Selv om formene ifølge «one over many» er enheter, er relasjonen mellom former og tingene som tar del i dem tilsynelatende ikke entydig. Vi sitter altså ikke igjen med stort annet enn at egenskaper eksisterer, men dette er neppe en tilfredsstillende konklusjon. 
				</p>
				<p>
					Aristoteles sitt syn på egenskaper kan derimot ses på som motsatsen til Platons teori om former. Han er uenig i det at former er transcendente, men argumenterer heller for at de er immanente. Formen til f. eks. en hest finnes i hver enkelt hest, altså er egenskaper noe som eksisterer i objektene som instansierer, eller «har», dem.  Skulle vi sette vår lit til dette argumentet er da egenskaper noe som kan endre seg, og som eksisterer i tid og rom, i sterk kontrast til Platon og «one over many». 
				</p>
				<p>
					En moderne tilhenger til et aristotelisk synspunkt på egenskaper er D. M. Armstrong. Ikke bare hevder han, i likhet med Aristoteles, at egenskaper må være instansierte, men han mener også at det er noe som må gjøre dem sanne. Egenskaper i Armstrongs forstand er universalier, altså noe som er tilstede i objekter som en helhet, og som i tillegg kan bli instansiert av numerisk forskjellige partikulære . Armstrong introduserer begrepet «state of affairs» som noe helt grunnleggende for egenskapene, eller universalienes eksistens.
				</p>
				<p class="tab italic">
					If a is F, then it is entailed that a exists and that the universal F exists. However, a could exist, and F could exist, and yet it fail to be the case that a is F […] a’s being F involves something more than a and F. […] The something more must be a’s being F – and this is a a state of affairs. This argument rests upon a general principle, which, following C. B. Martin, I call the truth-maker principle. According to this principle, for every contigent truth at least (and perhaps for all truths contingent or necessary) there must be something in the world that makes it true. ‘Something’ here may be taken as widely as may be wished. 
				</p>
				<p>
					«we can apparently refer to states of affairs, preparatory to saying something further about them. But it is generally, if not universally, conceded by philosophers that what can be referred to exists» 
				</p>
				<p>
					Armstrong presenterer her for oss noe han kaller «states of affairs»; hvis a er F, så er det gitt at a eksisterer, og at universalen F eksisterer. Likevel kunne vi hatt at a eksisterer, og F eksisterer, men a trenger ikke å være F. Dette vil si at det at a er F involverer noe mer enn a og F. Dette såkalte «noe mer» kan vi tenke oss er selve tilstanden «a er F», og dette kaller han «state of affairs». Et krav for at dette skal være gyldig er imidlertid at det må være noe i verden som gjør denne state of affairs sann, en såkalt «truth-maker». Men nettopp kravene til hva denne «truth-maker»’en er, er ikke strengt definert. Armstrong fortsetter; det er vidt anerkjent blant filosofer at noe som det kan sies noe mer om, altså noe som kan bli referert til, eksisterer, og dette kan vi gjøre med states of affairs. 
				</p>
				<p>
					Det ser ut til at Armstrong ganske tydelig avviser «one over many»-argumentet, ettersom han hevder at det må være en «truth-maker» tilstede når vi snakker om states of affairs, som igjen omhandler universalier. Egenskaper har ikke røtter i en transcendent verden, men må ha belegg i den virkelige verden. Det er muligens lettere, intuitivt sett, å tro på det siste, fordi vi ikke trenger å tro på en verden utenfor vår egen. Ikke bare dette, men hvis det i samsvar med «one over many»-argumentet er en egen, separert verden der egenskapene hører til, vil det si at en partiklær må ha et instansieringsforhold til egenskapene. Videre kan det tilsi at partikulærene ville være «bloblike», altså uten objektive karakteristikker.  
				</p>
				<p>
					Vi trenger imidlertid kanskje ikke å gå dypere inn i dette med partikulære som «bloblike», altså blob-aktige, hvis vi har noe som tilsynelatende motbeviser Armstrongs teori om egenskaper. Kan dette være noe så enkelt som et eksempel med egenskapen å være sirkulær? Vi kan med lite motstand si at det ikke finnes noe slikt som en perfekt sirkel, ettersom vi alltid kan zoome nærmere inn på den, og se at avstanden fra sentrum aldri vil være nøyaktig lik på alle punkter på periferien. Hvis vi har forstått Armstrong rett vil dette da si at egenskapen å være en sirkel ikke eksisterer, fordi «S er en sirkel» ikke er en gyldig state of affairs. Men dette virker absurd. Så har vi egentlig kommet noe lenger i forståelsen av egenskapenes ontologiske natur? 
				</p>
				<p>
					Men kanskje er all denne praten om egenskaper irrelevant. Nominalister vil hevde at egenskaper kan ses på som lingvistiske klassifikasjoner, og blant dem finner vi David Lewis med hans egen versjon av klassenominalisme. Generelt i klassenominalisme dukker idéen om at det at to ting har egenskapen å være F, vil si at de er medlemmer av klassen der ting er F. Dette kan knytes opp mot mengdelære i matematikken. Egenskapen å være f. eks. blå er mengden av alle, og utelukkende bare, blå ting .
				</p>
				<p>
					Likevel er det et problem som dukker opp hvis egenskaper er knyttet til mengden objekter på denne måten. Hvis egenskapen F er mengden av en rekke ting, betyr det at egenskaper bare er forskjellige når klassene til egenskapene er forskjellige. Noe som illustrerer dette kan være at alle dyr som har hjerter også har nyrer. Altså er alle kordater også renater. Ifølge klassenominalisme som bare anerkjenner egenskaper i tilknytning til mengder virker det som egenskapene å være kordat og å være renat er det samme, men å være kordat har noe med hjerte å gjøre, tilsvarende har det å være renat noe med nyrene å gjøre. Intuitivt vil vi muligens påstå at dette må være feil, nettopp fordi de har med forskjellige kroppsdeler å gjøre. Lewis’ nominalisme kan løse dette problemet .
				</p>
				<p>
					«my own usual ontology […] consists of possibilia – particular, individual things, some of which comprise our actual world and others of which are unactualized […] Thus I already have at my disposal a theory of properties as classes of possibilia.» 
				</p>
				<p>
					Lewis skriver her at han tror på possibilia, partikulære, individuelle ting som dels finnes i vår verden, og dels er uaktualiserte i vår verden, men som like fullt finnes. Og det er disse som er inneholdt i mengdene knyttet til egenskaper. 
				</p>
				<p>
					Med Lewis sin teori om verden bestående av possibilia unngår vi problemet med kordater og renater. For så vidt vil tilhengere av «one over many» kanskje kjenne seg igjen i idéen om possibilia, fordi den uaktualiserte delen av de kan minne om en idéverden, jamfør den transcendente verdenen vi blir presentert i hulelignelsen. Det er også verdt å nevne at Lewis kommer med en rekke motsvar til Armstrongs teori om universalier, for eksempel at man i visse tilfeller må parafrasere utsagn fordi universialier er innskrenkede, eller «sparse» på engelsk. Dette må vi ikke hvis vi bare opererer med egenskaper som karakteriserer verden, eller «properties», som er ordet Lewis bruker, og vi slipper problemer ved innføring a en systematisk semantikk . Uansett har vi allerede funnet innvendinger mot Armstrongs universalier, så jeg velger å ikke gå noe nærmere inn på dette nå. 
				</p>
				<p>
					Men tilbake til possibilia; kan vi si noe imot Lewis på dette området? Vi kan prøve å bestride klassenominalisme, men med hva vi hittil vet ender vi kanskje opp med å vurdere «one over many» og Armstrongs universalier om igjen. I og med at vi tidligere har sett på at «one over many» og Armstrongs universalier kan være mangelfulle, kan det se ut til at Lewis sin klassenominalisme er det beste svaret på hva egenskaper er.
				</p>
				<p>
					Vi nærmer oss en konklusjon. Eller gjør vi det? Vi har gått igjennom forskjellige teorier om egenskapenes ontologiske natur med flere tusen års mellomrom imellom hverandre, men står fremdeles igjen med få fellesnevnere. Der Platon hevder en transcendent forståelse av egenskaper, hevder Aristoteles og Armstrong en immanent forståelse av det samme, mens Lewis, uten å direkte benekte disse, samtidig heller vi snakke om mengder, og ting som possibilia. Fordi det er flere innvendinger imot Platons «one over many» og Armstrongs universalier virker det for meg nesten nødvendig å konkludere med at Lewis sin teori er den mest plausible; egenskaper er klasser av possibilia. Likevel er det ikke alt som er utilstrekkelig med hva Armstrong og Platon legger fram, noe som heller ikke utelukker de som muligheter. Jeg vil derfor være forsiktig med å konkludere med noe, men heller oppfordre til en videre utforsking av hva egenskaper er, og hva som ligger til grunn for dem. 
				</p>
				<h2>Referanser</h2>
				<p>
					Armstrong, D. M.. «Selection from Universals: An Opinionated Introduction.» I Metaphysics; a guide and anthology, redigert av Time Crane og Katalin Farkas, 235-248. New York: Oxford University Press, 2004.
					<br><br>
					Crane, Tim. Farkas, Katalin. Metaphysics: a guide and anthology. New York: Oxford University Press, 2004.
					<br><br>
					Gill, Mary Louise. Ryan, Paul. Grube, G.M.A.. “Selections from Parmenides and Republic.” I Metaphysics: a guide and anthology, redigert av Tim Crane og Katalin Farkas, 227-234. New York: Oxford University Press, 2004.
					<br><br>
					Lewis, David. «Selections from New Work for a Theory of Universals.» I Metaphysics: a guide and anthology, redigert av Tim Crane og Katalin Farkas, 249-261. New York: Oxford University Press, 2004. 
					<br><br>
					Standford Encyclopedia of Philosophy, s.v. «properties.» 18.09.2019. https://plato.stanford.edu/entries/properties/
				</p>
			</div>
		</div>
	</div>
</body>
</html>